---
layout: page
title: Privacyverklaring
permalink: /privacy/
---
In deze privacyverklaring lees je hoe ONA omgaat met je persoonsgegevens in het kader van het lidmaatschap van ONA.
ONA hecht belang aan de privacy van haar leden en aspirant-leden. We gaan daarom zorgvuldig om met je persoonsgegevens en houden ons daarbij aan de Algemene Verordening Gegevensverwerking (AVG). In deze privacyverklaring vertellen we hoe we dat doen.
## Welke persoonsgegevens verzamelen we van je?
Wij verwerken alleen persoonsgegevens die wij nodig hebben voor de ledenadministratie en de boekhouding van de vereniging. Wij verzamelen de volgende gegevens van je:
- NAW-gegevens
- telefoonnummers
- emailadres
- geboortedatum
- geslacht

## Grondslag voor verwerking
Persoonsgegevens mogen alleen verwerkt worden als er een rechtmatige grondslag voor is. We verwerken je persoonsgegevens in het kader van de ledenadministratie en de boekhouding van de vereniging. Deze administraties zijn noodzakelijk voor het besturen van de vereniging.

Om een goed werkende vereniging te hebben is het noodzakelijk om in beperkte mate persoonsgegevens te verwerken. Dataminimalisatie is daarbij wel ons uitgangspunt.

## Hoe lang bewaren we je gegevens?
Bovenstaande gegevens worden bewaard zolang het nodig is voor een goede ledenadministratie en boekhouding met een maximale bewaartermijn van 3 maanden na de opzegging van het lidmaatschap. De gegevens worden vervolgens gewist, tenzij er een wettelijke plicht is die langer bewaren vereist. Dat geldt voor de financiële gegevens die vallen onder bewaarplicht wegens Algemene Wet inzake Rijksbelastingen (AWR) en kent een bewaartermijn van 7 jaar vanaf 1 januari volgende op het jaar van de start van de administratie van een boekjaar.

## Wie heeft toegang tot je gegevens?
De gegevens zijn alleen toegankelijk voor het bestuur van de vereniging. In de regel delen we je gegevens nooit met derden tenzij er een gerechtvaardigd belang is of vanwege een wettelijke verplichting die op ons rust.

## Je rechten als lid van de vereniging
Als lid van ONA heb je een aantal rechten waarvan je gebruik kunt maken op grond van toepasselijke wet- en regelgeving die toeziet op de bescherming van persoonsgegevens. Zo kun je contact met ons opnemen om te verzoeken
- inzage te krijgen tot persoonsgegevens die wij van je hebben,
- je gegevens te corrigeren,
- je gegevens te laten verwijderen,
- de verwerking van je gegevens te beperken,
- je gegevens over te dragen, en
- bezwaar te maken tegen de verwerking van je persoonsgegevens
We zullen je bij een dergelijk verzoek soms om aanvullende informatie vragen zodat wij je identiteit kunnen vaststellen.

## Recht tot inzage
Je kunt ons vragen of wij persoonsgegevens van je verwerken en je kunt inzage verkrijgen in deze gegevens door het ontvangen van een afschrift daarvan.

## Recht op rectificatie
Je hebt het recht je gegevens te laten corrigeren wanneer deze onjuist of onvolledig zijn. Op jouw verzoek verbeteren wij onjuiste persoonsgegevens.

## Recht op verwijdering (“recht op vergetelheid”)
Je hebt verder het recht om je persoonsgegevens te laten wissen, dat betekent de verwijdering van al je gegevens. Let wel, de verwijdering van je persoonsgegevens vindt slechts in bepaalde, door de wet voorgeschreven gevallen plaats. Deze gevallen staan vermeld in art. 17 van de AVG. Bijvoorbeeld gaat het om gevallen waarin je persoonsgegevens niet langer nodig zijn voor het doel waarvoor ze oorspronkelijk waren verzameld en gevallen waarin zij onrechtmatig zijn verwerkt.

## Recht op beperking van de verwerking
Je hebt het recht de verwerking van je persoonsgegevens te laten beperken. Dat betekent dat de verwerking van je gegevens gedurende een bepaalde tijd wordt opgeschort. Bijvoorbeeld wanneer de juistheid van je persoonsgegevens wordt betwist maar er enige tijd gemoeid is met het verifiëren daarvan. Dit recht belet ons niet om je persoonsgegevens te blijven opslaan. Voordat de beperking wordt opgeheven word je daarvan op de hoogte gebracht.

## Recht op overdraagbaarheid van gegevens
Het recht op overdraagbaarheid van gegevens houdt in dat je het recht hebt de op je betrekking hebbende persoonsgegevens, indien technisch mogelijk, in een gestructureerde, gangbare en machineleesbare vorm te verkrijgen en deze aan een andere verwerkingsverantwoordelijke over te dragen. Op verzoek en indien technisch mogelijk, worden je persoonsgegevens door ons rechtstreeks overgedragen aan de andere verwerkingsverantwoordelijke.

## Recht van bezwaar
Je hebt het recht bezwaar te maken tegen de verwerking van je persoonsgegevens. Je kunt ons verzoeken je persoonsgegevens niet langer te verwerken. Dit is alleen van toepassing als ‘gerechtvaardigde belangen’ de rechtsgrond voor de verwerking is.

## Rechten ontzeggen of beperken
Er kunnen zich situaties voordoen waarin wij het recht hebben de in dit hoofdstuk bedoelde rechten te ontzeggen of beperken. In alle gevallen maken wij een zorgvuldige afweging of hiertoe reden bestaat. Mocht dat zich voordoen dan zullen wij je daarvan op de hoogte stellen.
Zo kan het recht tot inzage worden ontzegd waar dit nodig is om de rechten en vrijheden van andere personen te beschermen, of kan geweigerd worden je persoonsgegevens te wissen als de verwerking van deze gegevens nodig is ter nakoming van wettelijke verplichtingen.

Bij het beoordelen van de verzoeken zullen wij ook rekening houden met de beperkte mate van verwerking die ONA doet. Dit heeft invloed op in welke mate we aan bepaalde verzoeken kunnen voldoen.

## Gebruikmaken van je rechten
Als je gebruik wilt maken van een van je rechten, stuur dan een e-mail naar: onadiemen@gmail.com

We zullen op verzoeken reageren in overeenstemming met de vereisten van de AVG. Bij onopgeloste problemen heb je ook het recht om een klacht in te dienen bij de Autoriteit Persoonsgegevens.

## Contactgegevens ONA
Postadres:
Volkstuinvereniging Ontspanning na Arbeid (ONA)
Postbus 109, 9670 AC, Winschoten
Email: onadiemen@gmail.com

## Wijzigingen
ONA kan wijzigingen aanbrengen in deze privacyverklaring. We raden je daarom aan om deze privacyverklaring geregeld te raadplegen
